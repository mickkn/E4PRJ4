%Konklusion PO
\section{Poul Overgaard Pedersen}

Endnu et semesterprojekt er afsluttet og det faglige udbyttet har været rigtigt godt. ASE-modellen har igennem de 2 faser gjort det muligt at have fuld forståelse for det samlede projekt i fællesfasen og samtidigt dykke mere fagligt ned i den fagspecifikke fase. 

Dette års gruppe er smedet sammen af 2 grupper fra sidste års projekt. Det har bevirket at vi skulle lære hinanden at kende og finde sin plads i gruppen. Det gik heldigvis smertefrit! 

Jeg har personligt arbejdet tæt sammen med Mick i den fagspecifikke fase. Det har jeg været glad for og vi supplerer hinanden godt. 

Vi er som gruppe endt ud med et næsten ligeså funktionelt system som vi fra start ønskede, det er jeg stolt over, når man tænker over de problemstillinger vi har mødt undervejs. Semesterets kurser har bidraget til at projektet kunne realiseres med et tilfredsstillende resultat og et lærerigt udbytte. 